---
title: छुवाछुत् 
author: Gaurav Gyawali
date: 2020-05-29 12:20:00 -0500
categories: [Blog,Poem]
tags: [Nepali,Poem]
---

जसले अफ्ना सन्तानको 

आङ् नाङ्गै राखी 

तिम्रो  लुगा सिउँछ,

जसले आफ्नो बुढो 

हड्डी खियाई 

आरनमा तिम्रा औजार पिट्दछ,

उसैलाइ भन्छौ तिमी 

तँ तल्लो जातको अछुत, 

तैँले छोएको पानी  चल्दैन । 


<br/>



जसले आफ्ना आफन्तको 

मलामी छाडेर 

तिम्रो बिहेमा नौमति बजाउँछ,

जसले आफ्नो खुट्टा 

खाली राखेर पनि 

तिम्रो जुत्ता सिउँछ,

उसैलाई भन्छौ तिमी 

तँ तल्लो जातको अछुत, 

तँलाई मेरो घरमा अनुमति छैन ।



<br/>



भन्छौ ईश्वरले नै 

हामीलाई ठूलो 

र उसलाइ सानो बनाए,

उनलाई ठूलो र सानो 

चाहिएको भए 

आखिर किन उस्तै बनाए? 



<br/>



कि त यस्ता ईश्वर, 

स्ॠस्टिकर्तालाई 

अयोग्य तिमी मान । 

यदि उनलाइ महान् 

ठान्छौ भने 

उनको आशय जान । 



<br/>



परापूर्वकालदेखि 

चलिआएको चलन् 

मान्नुपर्छ भन्छौ। 

यदि उसको ठाउँमा 

तिमी भएको भए 

त्यहि कुरा मान्थ्यौ ?  



<br/>




तिमी मान्न सक्दैनौ 

किनकि यो प्रचलन् 

तिमीले नै बसाएको हो। 

मन्दिरमा आफ्नै सन्तानलाई 

बन्देज लगाउने भगवान् 

तिमिले नै सजाएको  हो। 




<br/>




यस्तो तुच्छ सोचलाई 

ईश्वरको बाणी 

ठान्छौ भने अझै पनि, 

जाऊ पशुलाई छुटाऊ 

अनि घाँटिमा 

दाम्लो बाँधेर बस तिमी ।        



  